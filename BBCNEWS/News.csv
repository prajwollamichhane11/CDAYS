News Title,News Article
यी देशहरूमा समलिङ्गीलाई मृत्युदण्ड दिइन्छ,"<p class=""story-body__introduction"">ब्रुनाई समलिङ्गीलाई ढुङ्गाले हिर्काएर मार्ने कानुन लागु गरेर समलैङ्गिकतामा मृत्युदण्ड सजाय दिने आठौँ देश भएको छ। </p><p>त्यस्तो कानुन भएको अन्य देश इरान, साउदी अरब, यमन, सुडान, मौरिटानिया, नाइजेरिया र सोमालिया हुन्। </p><p>नाइजेरिया र सोमालियाका केही प्रान्तमा समलिङ्गीलाई मृत्युदण्डको सजाय भएको अन्तर्राष्ट्रिय लेस्बियन, गे, बाइसेक्सुअल, ट्रान्स र इन्टर्सेक्स सङ्घ आईएलजीएले जनाएको छ।</p><p>कुनकुन देशले समलिङ्गीलाई मृत्युदण्ड दियो भन्ने पत्ता लगाउन भने सहज छैन।</p><p>एमनेस्टी इन्टर्न्याश्नलले विगत केही वर्षमा समलिङ्गीलाई मृत्युदण्ड नदिइएको बताएको छ।</p><p>तर इरान र साउदी अरबमा समलिङ्गीलाई मृत्युदण्ड दिइएको इतिहास छ।</p><p>नाइजेरियाको मुस्लिमबाहुल्य उत्तरी प्रान्तहरूमा त्यस्तो व्यवस्था भएपनि त्यो कहिल्यै लागु गरिएको छैन।</p><p><strong>समलिङ्गी सम्बन्ध गैरकानुनी कहाँ छ</strong><strong>?</strong></p><p>ब्रुनाईमा पहिले पनि समलैङ्गिकता गैरकानुनी थियो र यसको सजाय १० वर्ष कैद थियो।</p><p>नयाँ कानुनले महिलाबीचको समलिङ्गी सम्बन्धलाई पनि गैरकानुनी मानेको छ। यसको सजाय ४० कोर्रा वा १० वर्ष जेल वा दुवै रहेको छ।</p><p>आईएलजीएको अनुसार संसारका ७० देशमा समलिङ्गी सम्बन्ध गैरकानुनी रहेको छ। </p><p>रुससहित अन्य देशमा समलिङ्गी सम्बन्ध गैरकानुनी नभएपनि केही कानुनी बन्देज लगाइएका छन्।</p><p>सन् २०१८ मा भारतको सर्वोच्च अदालतले समलिङ्गी सम्बन्धलाई गैरकानुनी बनाउने कानुनी प्रावधानहरू खारेज गरेको थियो।</p><p>केही देशमा समलिङ्गी सम्बन्धलाई अवैधानिक बनाउने कानुनविरुद्ध अदालतमा चुनौती दिइएको छ। </p><p>त्यहाँ ती कानुन खारेज हुन सक्ने अवस्था छ:</p><p>संसारका २६ देशमा समलिङ्गी विवाह गर्न पाइन्छ। </p><p>समलिङ्गी विवाहको परिभाषा भने फरक हुनसक्छ। </p><p>उत्तरी आयरल्यान्डमा त्यस्तो विवाह गैरकानुनी छ, तर यूकेमा वैधानिक मान्यता छ।</p><p>ब्राजिल र मेक्सिको पनि आईएलजीएको सूचीमा छन्। </p><p>किनभने त्यहाँ ""कुनै न कुनै तरिकाले वैध रूपमा समलिङ्गी विवाह गर्न सम्भव छ""।</p><p>समलिङ्गी विवाह वैध भएका देशहरू:</p><p>सन् २०१८ अगस्टमा कोस्टा रिकाको सर्वोच्च अदालतले समलिङ्गी विवाहमाथिको प्रतिबन्धलाई अवैध भन्दै सासंदहरूलाई १८ महिनाभित्र कानुन परिवर्तन गर्न आदेश दिएको थियो।</p>"
वरुणत्से हिमाल: कुकुर पनि पुग्यो सात हजार मिटरभन्दा अग्लो हिमशिखरमा,"<p class=""story-body__introduction"">न्याना कपडा र उपकरणबिना मानिसहरूलाई पनि अग्ला हिमाल चढ्न गाह्रो हुन्छ। तर एउटा कुकुर सात हजार मिटरभन्दा अग्लो हिमालको शिखरमा पुग्न सफल भएको छ।</p><p>मेरा नाम दिइएकी सो पोथी कुकुरले केही महिनाअघि ७,१६२ मिटर अग्लो वरुणत्से हिमाल आरोहण गरेको पर्वतारोहीहरूले बताएका छन्। </p><p>पर्वतारोही डन वार्गोस्कीका अनुसार नोभेम्बर ९ मा वरुणत्से हिमालको शिखरमा पुगेपछि ऊ त्यहाँ कुदेकी पनि थिई। </p><p>यो अद्भुत अभियानमा उसले लागि तीन हप्ता सियाटलका पर्वतारोही <a href=""https://blog.usejournal.com/stray-dog-climbs-23-000-mountain-89c5ddd57285"" class=""story-body__link-external"">डन वार्गोस्की</a>सँग सहयात्रा गरेकी थिई। </p><p>वार्गोस्कीका पथप्रदर्शकहरूका अनुसार उनीहरूले पहिला कहिल्यै त्यसो भएको देखेका थिएनन्।</p><p>वार्गोस्कीले सो कुकुरबारे चलचित्र बनाउने प्रस्ताव आफूले पाएको समाजिक सञ्जालमा लेखेका छन्।</p><p>नेपालका उत्तरी भेगमा सानाठूला धेरै हिमालहरू छन्। </p><p>तीमध्ये सगरमाथा संसारकै सबैभन्दा अग्लो हिमाल हो। </p><p>वार्गोस्की र उनको टोली सर्वोच्च शिखर सगरमाथानजिकै रहेको हिमशृङ्खलामा पर्ने वरुणत्से हिमाल चढ्न गएका थिए।  </p><p>पाँच हजार एक सय मिटरभन्दा माथिको उचाइमा पुगेपछि उनीहरूले एउटा कुकुरले आफूलाई पछ्याएको देखे र छक्क परे। </p><p>वार्गोस्कीको टोली मेरा हिमाल चढेर बरुनत्से हिमाल चढ्न गएको थिए। </p><p>त्यसैले उनले सो कुकुरको नाम मेरा राखिदिए।</p><p>त्यसपछि वार्गोस्की र मेराबीच घनिष्ठता बढ्यो। रात पर्दा चिसोबाट जोगिन मेराले वार्गोस्कीको पालभित्र आश्रय पाई।</p><p>मेराको व्यवहार र हिमाल चढ्न सक्ने क्षमताबाट टोलीका सबै प्रभावित भए। </p><p>उसलाई शिखर पुग्न लाग्दा मात्रै केही सहयोग गर्नुपर्‍यो।</p><p>टोलीमा भएका अनुभवी पर्वतारोहीहरू यसअघि आफूले कहिल्यै कुकुरले हिमाल चढेको नदेखेको बताउँछन्।</p><p>मेरा टोलीसँगै तल सकुशल ओर्लिई। </p><p>पर्वतारोहण गरेर फर्किएपछि आधार शिविरमा टोलीका प्रबन्धक काजीले मेराको पालनपोषणको जिम्मेवारी लिएका छन्।</p><p>नोभेम्बरमा भएको घटना भए पनि यसबारे गत मार्च महिनामा मात्र चर्चा सुरु भयो।</p><p>गत महिना उसलाई काठमाण्डू ल्याइयो।</p><p>वार्गोस्कीका अनुसार काजीले मेराको नाम फेरेर 'बरु' राखिदिएका छन्।</p><p>वार्गोस्कीले फेसबुकमा सो कुकुरबारे चलचित्र बनाउने प्रस्ताव आएको उल्लेख गरेका छन्।</p><p>केही साताअघि उनले भुस्याहा कुकुरहरूलाई खोप लगाइदिने र अरूलाई पाल्न दिने एउटा संस्थालाई सहयोग गर्न आह्वान पनि गरेका थिए।</p><p>अर्को पोस्टमा उनले काठमाण्डूमा ८५० वटा कुकुरलाई खोप लगाउन पुग्ने आर्थिक सहयोग प्राप्त भएको भन्दै सहयोगीहरूलाई धन्यवाद दिएका छन्।</p><p>उनी लेख्छन्, ""म व्यक्तिगत रूपमा उनीहरू [सो संस्था]सँग काम गर्न र केही रकम बरुबारे पुस्तक/चलचित्रलाई दान गर्न इच्छुक छु।""</p>"
क्राइस्टचर्च मस्जिद आक्रमण: आरोपित व्यक्तिको मानसिक स्वास्थ्य परीक्षण गर्न न्यूजिल्यान्डको अदालतको आदेश,"<p class=""story-body__introduction"">न्यूजिल्यान्डको क्राइस्टचर्चस्थित दुईवटा मस्जिद गत महिना गरिएको आक्रमणका प्रमुख आरोपितको मानसिक स्वास्थ्य परीक्षण गराउन आदेश दिइएको छ। </p><p>मुद्दाको सुनुवाइका लागि मानसिक रूपमा उनी स्वस्थ्य रहे वा नरहेको अथवा विक्षिप्त रहेको कुराको विज्ञहरूले निर्क्योल गर्नुपर्ने उच्च अदालतका न्यायाधीश क्यामरुन म्यान्डरले बताए। </p><p>मुख्य आरोपितमाथि ५० वटा हत्याको र ३९ वटा हत्याको प्रयास गरेको आरोप छ। </p><p>आरोपित अस्ट्रेलियाका २८ वर्षीय नागरिक ब्रेन्टन टारेन्ट भिडिओ लिङ्कमार्फत् देखिँदा पीडितका आफन्तहरू उपस्थित भएको अदालतको कक्ष खचाखच भरिएको थियो।</p><p>आफूमाथि लगाइएका अभियोगविरुद्ध उनले निवेदन दिन पाएनन्।</p><p>न्यूजिल्यान्डमा भएको त्यो अहिलेसम्मकै सबैभन्दा ठूलो आक्रमण थियो। </p><p>न्यूजिल्यान्डकी प्रधानमन्त्री जसिन्डा आर्डर्नले त्यसलाई न्यूजिल्यान्डको 'कालोदिन मध्येको एउटा' भएको बताउने गरेकी छन्।</p><p>उनले खबै खाले अर्धस्वचालित अस्त्र र राइफलहरूमाथि प्रतिबन्ध लगाउने प्रतिबद्धता जनाएकी छन्।</p><p>शुक्रवार बिहान न्यायाधीश म्यान्डरले आरोपितको स्वास्थ्य अवस्थाबारे निर्क्योल गर्न दुईवटा काम गरिने बताए।</p><p>आरोपितले ध्यानपूर्वक अदालतको सानो सुनुवाइ सुनेका थिए। तर उनले कुनै प्रतिक्रिया जनाएनन्।</p><p>उनले न्यायाधीश र वकिललाई हेर्न सकेका थिए र सुनुवाइलाई सुन्न सकिरहेका थिए।</p><p>तर अदालतमा सर्वसाधारण बस्ने स्थानबाट क्यामेरा अन्यत्र फर्काइएको थियो। </p><p>न्यायाधीशले उनलाई हिरासतमै राखिराख्न आदेश दिए र उनी जुन १४ मा फेरि अदालत उपस्थित हुनेछन्।</p><p>ओमार नबीले अल नूर मस्जिदमा गरिएको आक्रमणमा आफ्ना बुवा गुमाए। </p><p>अदालतबाहिर पत्रकारहरूसँग कुरा गर्दै उनले भने, ""हामी उनलाई मार्न चाहेका होइनौँ। हामी चाहन्छौँ उनले पीडा महसुस गरून्।""</p><p>""हामी चाहन्छौँ उनलाई सजाय होओस्, ५० जनाको हत्या गरेको र कैयौँ जनालाई घाइते बनाएको अपराधका लागि सजाय।""</p><p>लिनउड मस्जिदमा भएको आक्रमणमा बाँच्न सफल तोफज्जल आलमले पनि अदालतबाहिर पत्रकारसँग कुरा गरे।</p><p>""मैले हरेक शुक्रवार देख्ने गरेका ५० जना साथीलाई गुमाएँ। आक्रमणका बेला आरोपितलाई मैले देखिनँ। ५० जनाको हत्या गरेका व्यक्तिले कस्तो अनुभव गर्दा रहेछन् भन्ने हेर्नका निम्ति म यहाँ आएको हुँ।""</p><p>क्राइस्टचर्चस्थित दुईवटा मस्जिदमा गरिएको आक्रमणमा ५० जनाले ज्यान गुमाए।</p><p>क्राइस्टचर्चस्थित अल नूर मस्जिद र लिनउड इस्लामिक केन्द्रमा गरिएको आक्रमणको आरोपमा मार्च १५ मा ती सन्दिग्धलाई पक्राउ गरियो।</p><p>सबैभन्दा पहिला उनी अल नूर मस्जिद पुगे, नजिकै गाडी पार्क गरे र प्रवेशद्वारबाट आक्रमण गर्दै मस्जिदभित्र प्रवेश गरे।</p><p>पुरुष, महिला तथा बालबालिकामाथि करिब पाँच मिनेटसम्म गोली चलाएको गरेको उनीमाथि आरोप छ।</p><p>त्यसपछि उनी त्यहाँबाट पाँच किलोमिटर टाढा रहेको लिनउड मस्जिद पुगे जहाँ उनले दोस्रो आक्रमण गरे। </p><p>अहिले उनलाई न्यूजिल्यान्डको सबैभन्दा कडा मानिने अकल्यान्ड कारागारमा छुट्टै राखिएको छ।</p><p>एक हप्ता पनि नबित्दै प्रधानमन्त्री आर्डर्नले न्यूजिल्यान्डले सबै खाले स्वचालित अस्त्र र राइफलमाथि प्रतिबन्ध लगाएको घोषणा गरिन्।</p><p>नयाँ कानुन एप्रिल ११ देखि कार्यान्वयनमा आउने आफूले अपेक्षा गरेको उनले बताइन्। </p><p>आफूसँग त्यस्ता अस्त्र भएकाहरूले बुझाउन सकून् र त्यसको सट्टा अर्को खाले किन्न सकून् भनेर उनीहरूलाई समय दिइएको छ।</p><p>आक्रमणमा ज्यान गुमाएका ५० जनाप्रति श्रद्धाञ्जलि दिन आयोजित कार्यक्रममा गत महिना २० हजारभन्दा बढी मानिस सहभागी भएका थिए। </p><p> क्राइस्टचर्चको  मुस्लिम समुदायका सदस्यहरूले ज्यान गुमाउने सबैको नाम पढेर सुनाएका थिए।</p><p>ज्यान गुमाउनेमा विभिन्न देशका महिला, पुरुष तथा बालबालिका थिए। </p><p>मृतकमध्ये सबैभन्दा कान्छो व्यक्ति मात्र तीन वर्षका थिए।</p><p>यो पनि पढ्नुहोस्</p>"
बारा पर्सा हावाहुरी: नेपाली सेनालाई पीडितका लागि घर बनाउन दिने निर्णयप्रति किन मत विभाजित छ,"<p class=""story-body__introduction"">हावाहुरी पीडितका लागि घर बनाउने जिम्मा नेपाली सेनालाई दिने सङ्घीय सरकारको निर्णयलाई लिएर गैरसैनिक गतिविधिमा राष्ट्रिय सेनाको भूमिकाबारे फेरि बहस सुरु भएको छ।</p><p>मन्त्रिपरिषद्को बैठकबाट बिहीवार बारा र पर्साका हावाहुरीपीडितका लागि आवास निर्माणको काम सेनाबाट गराउने निर्णय भएको सरकारका प्रवक्ता एवम् सञ्चार तथा सूचना प्रविधिमन्त्री गोकुलप्रसाद बाँस्कोटाले बताएका थिए। </p><p>सरकारी निर्णय सार्वजनिक भएपछि सामाजिक सञ्जालमा त्यसको पक्ष र विपक्षमा टीकाटिप्पणी भइरहेको छ।</p><p>गैरसैनिक गतिविधिमा सेनाको भूमिका बढाउँदै लगे कालान्तरमा लोकतान्त्रिक पद्धतिमा असर पर्न सक्ने तर्क गर्नेहरू सरकारको यो निर्णयबाट झस्किएको देखिन्छ।</p><p>तर पक्षमा राय राख्नेहरूको तर्क छ, सरकारको निर्णयबमोजिम नेपाली सेनाले पीडितका लागि घरहरू निर्माण गरेर हस्तान्तरण गर्दैमा केही बिग्रिँदैन। </p><p>राहतभन्दा आश्वासन नै बढी देखिएको कतिपय पीडितको गुनासोबीच बिहीवार सङ्घीय मन्त्रिपरिषद्‌को बैठकले आवास निर्माणसम्बन्धी निर्णय गर्‍यो। </p><p>बिहीवार राति ट्वीट गर्दै सरकारका प्रवक्ता बाँस्कोटाले भनेका छन्, ""हालै हावाहुरीबाट बारा र पर्सा जिल्लामा घरबार क्षति भई पीडित हुनुभएका जनताको घर नेपाल सरकारले वर्षायाम अगाडि नै जनता आवासको मोडलमा बनाई हस्तान्तरण गर्नका लागि नेपाली सेनालाई जिम्मेवारी दिएको सविनय सबैमा जानकारी गराउँदछु।""</p><p>सरकारले पीडितका घर बनाउन सहजीकरणका लागि प्रदेश नं. २ का  प्रमुख सचिवको संयोजकत्वमा पाँच सदस्यीय समिति पनि गठन गरेको छ।</p><p>जसमा शहरी विकास मन्त्रालयका प्रतिनिधि, नेपाली सेनाका प्रतिनिधि, बारा र पर्साका प्रमुख जिल्ला अधिकारी सदस्य रहने बताइएको छ। </p><p>नियमित प्रक्रियाबाट त्यति सङ्ख्यामा घर बनाउँदा धेरै समय लाग्न सक्ने सरकारी पक्षको तर्क रहेको छ। </p><p>गृह मन्त्रालयको विवरणअनुसार आइतवार साँझ आएको भीषण हावाहुरीबाट बारा र पर्सामा गरी झन्डै  १९ सय घरमा क्षति पुगेको छ। </p><p>हावाहुरीका कारण कम्तीमा ३० जनाको ज्यान गएको थियो भने छ सयभन्दा बढी घाइते भएका थिए। </p><p>सङ्घीय सरकारको पछिल्लो निर्णयप्रति असन्तुष्टि जाहेर गर्दै पूर्वराष्ट्रपति रामवरण यादवका प्रेस सल्लाहकार रहिसकेका राजेन्द्र दाहालले ट्विटरमार्फत् प्रश्न गरेका छन्।</p><p>""एकातिर सेनाले कति काम भ्याउनु? अर्कोतिर घर नै बनाउने दायित्व भएका सरकारी निकायहरू हात बाँधेर बस्नुपर्ने बाध्यता!""</p><p>सरकारको निर्णयबाट अर्का पत्रकार कनकमणि दीक्षित पनि असन्तुष्ट देखिन्छन्। </p><p>प्रभावकारी उद्धारका लागि सेना प्रयोग गर्नु उचित भए पनि जेमा प्रयोग गर्नु र 'सिभिलियन' संयन्त्रको उपेक्षा गर्नु एकदमै अनुचित भएको उनको धारणा छ।</p><p>सबै काम सेनालाई जिम्मा लगाएर सरकार सुते कसो होला भनेर ट्विटर प्रयोगकर्ता युवराज कँडेल कटाक्षा गर्छन्।</p><p>कजिनी उपनाम राखेकी एक जनाले त आफ्नो ट्विटर चलाउने जिम्मा पनि सेनालाई दिने भन्दै व्यङ्ग्य गरेकी छन्</p><p>तर पीडितलाई वर्षाअगाडि नै आवास बनाइदिने निर्णयको केहीले स्वागत गरेका छन्।</p><p>लालबहादुर पाख्रिन ट्विटरमा लेख्छन्, ""श्रम, शक्ति र समयका हिसाबले नेपाली सेना नै उपयुक्त छ!"" </p><p>कृष्ण पाठकको विचारमा आवास बनाइदिने कुरा राम्रो भए पनि सेना खटाउनु चाहिँ अचम्म लाग्दो विषय हो। उनी प्रश्न गर्छन्, ""नागरिकलाई सामान्य  सेवा दिन नागरिक प्रशासन (स्थानीय, प्रदेश र सङ्घ) सक्षम छैनन् र फौजी लगाउनु पर्ने हो? सङीघियता कता जाँदैछ कुन्नि !""</p><p>यसअघि पनि काठमाण्डू-तराई द्रुतमार्ग निर्माण गर्ने जिम्मा नेपाली सेनालाई दिने सरकारी निर्णयको कतिपयले चर्को आलोचना गरेका थिए। </p><p>भूकम्पका कारण क्षतिग्रस्त राजधानीस्थित दशरथ रङ्गशाला र रानीपोखरीको पुनर्निर्माणको जिम्मा पनि सेनालाई दिने चर्चा नचलेको होइन।</p><p>त्यसैगरी बहुप्रतीक्षित मेलम्ची खानेपानी आयोजनाको सुरुङ खन्ने कार्यबाट इटालियन कम्पनीले हात झिकेपछि त्यसको जिम्मेवारी पनि सेनालाई दिने चर्चा चलेको थियो।</p><p>नेपालको जटिल भौगोलिक बनोटका कारण खासगरी सडक निर्माणका लागि ट्र्याक खोल्ने काम सेनालाई सुम्पिनु उपयुक्त नै भएको धेरैको तर्क रहिआएको छ।</p><p>विस्फोटक पर्दाथको प्रयोग गरी पहाड, पहराहरू फुटाउन सेनाको प्रयोग उचित नै भएको उनीहरू बताउँछन्।</p><p>तर त्यसो भन्दैमा नियमित गतिविधिमा बस्नुपर्ने राष्ट्रिय सेनालाई नाफामूलक ठेक्कापट्टाको काममा संलग्न गराउनु भविष्यमा 'घातक' हुन सक्ने जानकारहरू बताउँछन्। </p><p>ट्विटर प्रयोगकर्ता भाष्कर मल्लिक र सोमनाथ घिमिरेले चाहिँ सङ्घीय सरकारको पछिल्लो निर्णयको प्रशंसा गरेका छन्।</p><p>सङ्क्षेपमा भाष्कर लेख्छन्, ""राम्रो अनि सकारात्मक निर्णय। धन्यवाद!""</p><p>सोमनाथको तर्क छ, ""पीडितका नाममा कमिसनको खेलमैदान नबनोस्। पीडितले समयमै आवास पाऊन्। मेरो तर्फबाट सरकार र नेपाली सेनालाई अग्रिम शुभकामना!""</p><p>कतिपय सुरक्षाविद् तथा राजनीतिक विश्लेषकले राष्ट्रिय सेनाको नियमित बाहेकका काममा पनि सेनाको संलग्नतालाई 'शुभ सङ्केत'का रूपमा नलिन भन्दै सचेत गराएका छन्।</p><p>सुरक्षाविद् गेजा शर्मा वाग्लेका अनुसार गैरसैनिक गतिविधिमा राष्ट्रिय सेनाको संलग्नता बढाउँदै लगेमा त्यसको प्रत्यक्ष असर राज्यका गैरसैनिक निकायहरूमा पर्न सक्छ।</p><p>""यसको सन्देश हरेक कुरामा सेना सक्षम छ र गैरसैनिक निकाय असक्षम छन् भन्न जान्छ। यसले प्रकारान्तरमा सेनाको राजनीतिक महत्त्वाकाङ्क्षा बढाउँदै जानेछ भने गैरसैनिक निकायहरूको मनोबल खस्किँदै जानेछ।""</p><p>कतिपय राजनीतिक विश्लेषकका अनुसार सेनालाई उसका नियमति कामकारबाहीमा सीमित राख्नु नै जुनसुकै लोकतान्त्रिक सरकारका लागि 'हितकर' हुन्छ।</p><p>जनकपुरस्थित राजनीतिक विश्लेषक भोगेन्द्र झाको पनि यही धारणा छ। </p><p>उनी भन्छन्, ""त्यो गर्नै हुँदैन। गैरसैनिक क्रियाकलापमा सेनाको संलग्नता बढाउनु चिन्ताको विषय हो। यसले भ्रष्टाचारलाई पनि प्रश्रय दिन्छ।""</p><p>बाढी, पहिरो र डढेलो लगायत प्राकृतिक विपद्‌का बेला सेना खटाउने विषयमा कसैको आपत्ति पनि रहेको पाइँदैन।</p><p>अर्का राजनीतिक विश्लेषक परमेश्वर कापरी विकास निर्माणका काममा 'बढ्दो' सैनिक सहभागितालाई पैसासँग जोडेर पनि हेर्नुपर्ने तर्क गर्छन्। </p><p>उनी थप्छन्, ""यसको मनोवैज्ञानिक असर पर्न सक्छ। भविष्यमा गएर सेनामा पैसा कमाउने लोभ बढ्दै जान सक्छ।""</p><p>नेपाली सेनाले जिम्मेवारी पाएको काठमाण्डू-तराई द्रुतमार्ग निर्माणमा कतिपय कामका लागि अरू ठेकेदार कम्पनीलाई काम दिएको बताइन्छ। </p><p>स्थानीय निकाय र प्रदेश सरकारलाई पुनर्निर्माणको जिम्मा दिएको भए स्थानीय सरकार र नागरिक समाज बलियो बन्ने र स्थानीय अर्थतन्त्रमा सकारात्मक असर पर्ने विपद् व्यवस्थापनविद्हरू बताउँछन्। </p><p>डा. सुमन कर्ण भन्छन्, ""यो त भर्खरै सङ्घीयतामा गएको संरचनाका लागि नमुना बन्ने र नेतृत्व लिने मौका पनि थियो।""</p><p>सेनाले निर्माणको जिम्मा लिएपछि खर्चको पारदर्शितामा कसैले प्रश्न नउठाउँदा आर्थिक अपचलनको आशङ्का पनि सदैव रहने जानकारहरू बताउँछन्।</p>"
प्रिमनसुन: के हिजोआज भइरहेको वर्षा स्वाभाविक नै हो?,"<p class=""story-body__introduction""> शनिवार बिहान अचानक काठमाण्डू उपत्यकामा कालो बादलले आकाश ढाकेर केहीबेर पूरै अँध्यारो भयो। त्यसपछि पानी पर्न थाल्यो।</p><p>बारा र पर्सामा ठूलो विध्वंस निम्त्याउनेगरी छ दिनअघि हावाहुरी आएको पृष्ठभूमिमा मौसममा देखिएको परिवर्तनबारे सामाजिक सञ्जालमा पनि धेरैले डर र चिन्ता व्यक्त गरेको देखियो। </p><p>तर मौसमविद्‌हरूले वर्षायाम सुरु हुनुभन्दा अगाडि हुने   'प्रिमनसुन' गतिविधि अलि बढी नै सक्रिय भएकोले मौसममा यस्तो परिवर्तन देखिएको हो।</p><p>नेपाल सरकारको जल तथा मौसम पूर्वानुमान महाशाखामा कार्यरत मौसमविद्‌ विभूति पोखरेल भन्छिन्, 'प्रिमनसुन' गतिविधि सधैँ यति नै सक्रिय हुन्छ भन्ने छैन।""</p><p>उनका अनुसार कहिलेकाहीँ यस्तो गतिविधि भए पनि पानी भने नपर्न सक्छ।</p><p>केही दिनदेखि पानी पर्ने र रोकिने क्रम चलेको छ। पोखरेलका अनुसार यो क्रम सोमवारसम्म रहनेछ।</p><p>बारा र पर्सामा गत आइतवार साँझ आएको भीषण हावाहुरीले कम्तीमा ३० जनाको ज्यान गएको थियो भने छ सयभन्दा बढी घाइते भएका थिए।</p><p>सरकारी तथ्याङ्क अनुसार सो हावाहुरीका कारण कम्तीमा १९ सयवटा घर क्षतिग्रस्त भएको थियो। </p><p>जल तथा मौसम पूर्वानुमान महाशाखाका अनुसार देशका धेरैजसो स्थानमा मेघगर्जन तथा चट्याङसहित वर्षा गराउने बादल विकसित हुनुका साथै काठमाण्डू उपत्यका र अन्य स्थानमा मेघगर्जनसहित पानी परिरहेको छ। </p><p>""पोखरादेखि पूर्व देशका धेरैजसो स्थानमा यस्तो अवस्था देखिएको छ,"" महाशाखास्थित अर्की मौसमविद् मञ्जु वासीले बताइन्।</p><p>नेपालमा मार्च, एप्रिल र मेसम्मको अवधिमा प्रिमनसुन गतिविधि हुने गर्छ।</p><p>मौसमविद्‌हरूका अनुसार सामान्यतया जुन १० बाट नेपालमा मनसुन आरम्भ हुन्छ। </p><p>अहिले भइरहेको वर्षाका कारणबारे जिज्ञासा राख्दा मौसमविद् पोखरेलले त्यसका विविध कारण भएको बताइन्।</p><p>""माथिल्लो वायुमण्डलमा पश्चिमी वायुको असर देखिएको छ। पूर्वी क्षेत्रनजिक न्यूनचापीय रेखा, बङ्गालको खाडीबाट जलवाष्पयुक्त हावा...त्यस्तै अहिले स्थानीय वायुको प्रभाव पनि धेरै हुन्छ।""</p><p>यस्ता विविध कारणले मौसम छिटोछिटो परिवर्तन हुने र पूर्वानुमान गर्न गाह्रो हुने पोखरेल बताउँछिन्।</p><p>""मनसुन अथवा जाडोयाममा जस्तो प्रिमनसुन गतिविधिबारे पूर्वानुमान गर्न पनि तुलनात्मक रूपमा गाह्रै हुन्छ।""</p><p>जल तथा मौसम पूर्वानुमान महाशाखाले बिहान पौने ९ बजे र साँझ पौने छ बजे वर्षाको मात्रा मापन गर्ने गरेको छ।</p><p>मौसमविद् वासीका अनुसार बिहान पौने ९ बजेको विवरण अनुसार सबैभन्दा बढी वीरेन्द्रनगरमा सात मिलिमिटर पानी परेको थियो।</p><p>काठमाण्डूको उत्तरी भेगमा असिना पनि परेको उनले बताइन्। </p><p>महाशाखाले असिनासम्बन्धी भने कुनै प्रकारको मापन गर्ने गरेको छैन। </p><p>शुक्रवार सुर्खेत र अन्य स्थानमा असिनापानी परेको विवरण प्राप्त भएको छ।</p><p>गत वर्ष आजको दिन लगभग यस्तै अवस्था देखिएको जल तथा मौसम पूर्वानुमान महाशाखाले जनाएको छ।</p><p>मौसमविद् पोखरेलका अनुसार त्यस दिन महाशाखाको पूर्वानुमान यस्तो थियो, ""देशभरि आंशिक बदली हुने र अपराह्नपछि देशका पूर्व, मध्य र पश्चिम क्षेत्रका पहाडी भूभागमा बदली भई छिटपुट पानी पर्न सक्छ। बेलुका पहाडी भूभागमा बदली र बाँकी क्षेत्रमा आंशिक बदली हुन सक्नेछ।""</p><p><strong>यो पनि पढ्नुहोस्</strong></p><p>अहिले मौसममा देखिएको परिवर्तनलाई लिएर आत्तिनुपर्ने अवस्था नै नभएको मौसमविद्‌हरूले बताएका छन्।</p><p>""अस्ति बारा र पर्सामा भएको जस्तो चरम मौसमी घटना विरलै हुन्छ। तर 'प्रिमनसुन' गतिविधिकै कारण यस्तो भइरहेकोले आत्तिनुपर्ने भन्ने छैन,"" मौसमविद् पोखरेलले थपिन्।</p><p>नेपालमा चैतदेखि जेठसम्मको समय अर्थात् वर्षा सुरु हुनुभन्दा अघिको समयमा धेरै चट्याङ पर्ने गरेको छ।</p><p>बादल सक्रिय हुँदा विद्युतीय गतिविधि बढ्ने हुँदा चट्याङ पर्छ।</p><p>हावाहुरी आउने, मेघगर्जन हुने र चट्याङ पनि पर्ने अवस्था देखिएकोले सावधानी अपनाउँदा जाती हुने विज्ञहरू बताउँछन्।</p><p>मौसमविद्‌ वासीले भनिन्, ""हावाहुरी चल्दा सकेसम्म घरभित्र बस्नुपर्छ, चट्याङ परेका बेला अग्लो ठाउँ र रूखमुनि ओत लाग्नु हुँदैन।""</p><p>खासगरी जमिन र बादलको दुरी कम हुने पहाडी भूभागमा मानिसहरूले विशेष सतर्कता अपाउनुपर्ने विज्ञहरू बताउँछन्।</p><p>सरकारी तथ्याङ्कअनुसार नेपालमा गत आठ वर्षमा प्राकृतिक विपद्‌मध्ये भूकम्पपछि चट्याङका कारण सबैभन्दा बढी मानिसको ज्यान गएको छ। </p><p>गृह मन्त्रालयका अनुसार झापा, इलाम, सङ्खुवासभा, भोजपुर, काभ्रेपलाञ्चोक र मकवानपुर जिल्लामा चट्याङसँग सम्बन्धित बढी घटना हुने गरेको छ।</p><p>हिउँदमा चट्याङ असामान्य मानिने भए पनि यसपालि चट्याङ परेर केही व्यक्तिहरूको मृत्यु भएको थियो।</p>"
"नेपालमा इन्टरनेट: घरमा सस्तो, मोबाइलमा महँगो","<p class=""story-body__introduction"">विश्वका २३० देशको इन्टरनेट मूल्यबारे गरिएको एउटा अध्ययनले नेपालमा ब्रोडब्यान्ड इन्टरनेट र मोबाइल डेटाको मूल्यमा ठूलो अन्तर देखाएको छ। </p><p>इन्टरनेट मूल्यबारे अध्ययन गर्ने ब्रिटिश संस्था केवलले सन् २०१८ मा गरेको अध्ययनले सस्तो ब्रोडब्यान्ड इन्टरनेट हुने देशको सूचीमा नेपाल चौधौँ स्थानमा रहेको देखाएको छ। </p><p>तर मोबाइलमा चलाउने इन्टरनेटको मूल्यको सूचीमा भने नेपाल पैँतालिसौँ स्थानमा रहेको छ। </p><p>यो मूल्य माल्दिभ्सपछि एक्षिण एशियामा दोस्रो महँगो हो।</p><p>इन्टरनेट सेवा प्रदायक भायानेटका विनय बोहरा भन्छन्, ""ब्रोडब्यान्ड इन्टरनेटमा तीव्र प्रतिस्पर्धाका कारण हामीले लिने फाइदा सीमित छ।""</p><p><strong>किन भयो डेटा </strong><strong>महँगो?</strong></p><p>नेपालमा डेटाको मूल्य ब्रोडब्यान्ड भन्दा महँगो हुनुको मुख्य कारण दूरसञ्चार सेवाप्रदायक कम्पनीको सङ्ख्या सीमित हुनुलाई मानिन्छ। </p><p>नेपालमा हाल पाँचवटा दूरसञ्चार सेवाप्रदायक कम्पनी ‍सञ्चालनमा छन्। </p><p>तर तीमध्ये नेपाल टेलिकम र एनसेलको मात्र देशैभरि सञ्जाल रहेका छन्। </p><p>इन्टरनेट सोसाइटी नेपालका अध्यक्ष सन्तोष सिग्देलका अनुसार नेपालमा डेटा महँगो हुनुको कारण दूरसञ्चार सेवा प्रदायकहरूले इजाजतपत्र नवीकरण गर्नका लागि ठूलो रकम खर्चिनुपर्ने अवस्था हो। </p><p>दूरसञ्चार सेवाप्रदायकहरूले इजाजतपत्र नवीकरण गर्नका लागि प्रत्येक पाँच वर्षमा २० अर्ब रुपैयाँ सरकारलाई बुझाउनुपर्ने हुन्छ। </p><p><strong>किन छ ब्रोडब्यान्ड </strong><strong>सस्तो</strong><strong>?</strong></p><p>इन्टरनेट व्यवसायीहरूको संस्था आईस्पानका पूर्वअध्यक्ष पनि रहेका बोहराका अनुसार प्रयोगकर्ताबीच गति बाँढिने हुँदा ब्रोडब्यान्ड सस्तो हुन्छ।</p><p>उनी भन्छन्, ""तर पहिले जस्तो ठ्याक्कै यति जना प्रयोगकर्तामा बाँड्ने भन्नेचाहिँ हुँदैन।""</p><p>""औसत प्रयोगका आधारमा कुन प्रयोगकर्तालाई कति गति आवश्यक पर्छ भन्ने हिसाब निकालेर गति बाँड्ने कार्य गर्छौँ।""</p><p>तर मूल्य कम हुनुको कारण सेवाप्रदायकहरूबीचको तीव्र प्रतिस्पर्धा नै भएको उनको भनाइ छ। </p><p>त्यसबाहेक नेपालमा ब्रोडब्यान्ड इन्टरनेट प्रयोग गर्ने झन्डै ८० प्रतिशतले भिडिओ हेर्ने हुँदा कम मूल्यमा तीव्र गतिको सेवा दिनुपर्ने बाध्यता रहेको उनको भनाइ छ। </p><p>ग्रामीण भेगमा सीमित सेवाप्रदायक पनि जोड्ने हो भने एक सयभन्दा बढी इन्टरनेट कम्पनीले सञ्चालनको अनुमतिपत्र लिएका छन्।</p><p>बोहराका अनुसार तीमध्ये सात वा आठवटा कम्पनीले मात्र बजारमा ठूलो हिस्सा ओगटेका छन्।</p><p><strong>गुणस्तरबारे के भन्छन् प्रयोगकर्ता?</strong></p><p>ब्रोडब्यान्ड र डेटामा मूल्यको ठुलै अन्तर देखिए पनि गुणस्तरको विषयमा भने उल्लेख्य भिन्नता नभएको प्रयोगकर्ताहरूको भनाइ छ।</p><p>काठमाण्डू वसुन्धरा बस्ने सुस्मिता बन नेपालको इन्टरनेटमा पूर्ण रूपमा भर पर्न सक्ने अवस्था नरहेको बताउँछिन्। </p><p>गतिको समस्याकै कारण पछिल्ला पाँच वर्षमा तीनवटा सेवाप्रदायक फेर्नुपरेको उनको अनुभव छ। </p><p>""इन्टरनेट जडान गरेको पहिलो केही दिनसम्म सबै कुरा ठिक हुन्छ। तर प्रयोग गर्दै गएपछि भने समस्या आइरहन्छ,"" उनले थपिन्।  </p><p>काठमाण्डूकै अर्की प्रयोगकर्ता जीना बस्नेतको अनुभव पनि त्यस्तै छ। </p><p><strong>यो पनि पढ्नुहोस्</strong></p><p>खासगरी काठमाण्डूबाट बाहिर जाँदा समस्या झन् जटिल हुने उनको भनाइ छ।</p><p>""महँगै परे पनि डेटा चलाउनुको विकल्प छैन। तर पैसा तिर्दा पनि आफूले सोचेजस्तो चल्दैन,"" उनले थपिन्। </p><p>""डेटा प्याक किन्दा केही सस्तो पर्ने हुँदा राहत मिलेको छ।""</p><p><strong>के भन्छ नियामक निकाय</strong><strong>?</strong></p><p>नेपाल दूरसञ्चार प्राधिकरणका कार्यवाहक अध्यक्ष पुरुषोत्तम खनाल नियमित दरलाई आधार मानिएको हुँदा डेटा महँगो देखिएको हुन सक्ने बताउँछन्। </p><p>नियमित दर हेर्दा प्रतिएमबी तीन रुपैयाँसम्म दूरसञ्चार प्रदायकहरूले लिने गरेको देखिछ। </p><p>तर विभिन्न किसिमका योजनाअन्तर्गत डेटा प्याक लिँदा प्रतिएमबी १५ पैसा मात्र मूल्य पर्ने खनालको भनाइ छ। </p><p>सेवाप्रदायककै सङ्ख्या कम भएकाले डेटाको मूल्य उच्च रहेको भन्ने कुरामा भने उनी पनि सहमत देखिन्छन्। </p><p>ठूला सेवाप्रदायक नेपाल टेलिकम र एनसेलले वार्षिक ४० देखि ६० अर्बसम्मको कारोबार गर्ने बताउँदै खनालले भने, ""नवीकरण शुल्क महँगो भएकाले मूल्यमा असर परेको भन्ने कुरामा भने सहमत हुन सकिँदैन।"" </p><p>नेपालमा ब्रोडब्यान्ड इन्टरनेटको मासिक औसत मूल्य १६.४७ अमेरिकी डलर रहेको छ जुन दक्षिण एशियाको सन्दर्भमा हेर्ने हो भने श्रीलङ्कापछि दोस्रो सस्तो मूल्य हो। </p><p>श्रीलङ्काको ब्रोडब्यान्ड इन्टरनेटको औसत मूल्य ५.६५ अमेरिकी डलर रहेको छ।</p><p>मोबाइल डेटाको हकमा भने नेपालको मूल्य माल्दिभ्सपछि दोस्रो महँगो रहेको उक्त अध्ययनले देखाएको छ। </p><p>मोबाइल डेटाको औसत मूल्य प्रति जीबी २.२५ अमेरिकी डलर रहेको छ। </p><p>दक्षिण एशियाली मुलुकमध्ये भारतको डेटा संसारकै सबैभन्दा सस्तो हो। </p><p>त्यहाँ एक जीबी डेटाको मूल्य ०.२६ अमेरिकी डलर पर्छ भने सबैभन्दा महँगो माल्दिभ्समा प्रति जीबी ५.२७ अमेरिकी डलर पर्छ।</p><p><strong>के छ विकसित देशको </strong><strong>अवस्था</strong><strong>?</strong></p><p>विकसित देशहरूमा नितान्त फरक अवस्था देखिन्छ। </p><p>केवलले सार्वजनिक गरेको तथ्याङ्कअनुसार यूके, अमेरिका, चीन र अस्ट्रेलिया आदि देशहरूमा ब्रोडब्यान्डको तुलनामा डेटाको मूल्य निकै सस्तो पर्छ। </p><p>यूकेमा एक जीबी डेटाको औसत मूल्य ६.६६ अमेरिकी डलर छ भने ब्रोडव्यान्डको औसत मासिक मूल्य ३९.५८ अमेरिकी डलर छ। </p><p>त्यसबाहेक नेपाली कामदारहरूका लागि रोजगारीको प्रमुख गन्तव्य साउदी अरब र कतारमा पनि ब्रोडब्यान्डको तुलनामा डेटा निकै सस्तो छ।</p>"
इत्साक खायिक: ७३ वर्षको उमेरमा बने यी इजरेली सबैभन्दा वृद्ध फुटबल खेलाडी,"<p class=""story-body__introduction"">त्रिहत्तर वर्षको उमेरमा व्यावसायिक फुटबल खेलेर एक इजरेली वृद्धले नयाँ कीर्तिमान राखेका छन्।</p><p>शुक्रवार दिउँसो भएको खेलमा इत्साक खायिक इजरेली क्लब इरोनी ओर येहुदाबाट गोलरक्षक बनेर खेलेका थिए।</p><p>वृद्धावस्थामा भए पनि निर्धारित ९० मिनेट पूरै खेलेका खायिकले आफू अर्को खेलका लागि तयार भएको बताए।</p><p>खेल सकिएपछि आयोजित एउटा समारोहमा उनलाई गिनिज वर्ल्ड रेकर्ड्सले सम्मानित गरेको थियो।</p><p>केही दिनमै उनको जन्मदिन आउँदैछ।</p><p>उनको इरोनी ओर येहुदा क्लब इजरेली घरेलु फुटबलको चौथो तहमा खेल्छ।</p><p>शुक्रवारको खेलमा खायिकको क्लब १-५ गोलले पराजित भए पनि उनले राम्रो प्रदर्शन गर्दै धेरै प्रहारहरू रोकेका थिए।</p><p>उनले समाचारसंस्था रोएटर्सलाई भने, ""यो मेरा लागि मात्रै नभएर समग्रमा इजरेलको खेलकुदले  गौरव गर्ने विषय हो।""</p><p>उनका ३६ वर्षीय छोरा मोशे खायिकले आफ्ना पिताको उपलब्धिको उपलब्धिलाई ""अविश्वसनीय"" भनेर प्रशंसा गरेका छन्।</p><p>उनले बुवासँग खेल्दा आफू भने थाक्ने गरेको भनेर ठट्यौली गरे।</p><p>यसअघि उरुग्वेका रोबर्ट कार्मोनालले ५३ वर्षको उमेरमा व्यावसायिक फुटबल खेलेर कीर्तिमान राखेका थिए।</p><p>उनी सन् २०१५ मा  पान डे अशुकरको टोलीबाट खेलेका थिए।</p><p>जापानी खेलाडी काजुयोशी  मिउरा व्यावसायिक फुटबलको प्रतिस्पर्धात्मक खेलमा गोल गर्नेमा सबैभन्दा पाका खेलाडी हुन्।</p><p>जापानको दोस्रो तहको फुटबल प्रतियोगितामा सन् २०१७ मा योकोहोमा फुटबल क्लबले थेस्पा कुसात्सुलाई हराउँदा उनले सो खेलमा भएको एक मात्र गोल गरेका थिए।</p><p>सो गोलका कारण मिउराले सर स्ट्यान्ली म्याथ्युजको ५२ वर्ष पुरानो कीर्तिमान भङ्ग गरेका थिए।</p><p><strong>यो पनि पढ्नुहोस्</strong></p>"
बोइङ: इथियोपिया दुर्घटनापछि कम्पनीले घटायो ७३७ मोडलको विमान उत्पादन,"<p class=""story-body__introduction"">इथियोपिया र इन्डोनेशियामा भएका दुर्घटनापछि बोइङले धेरै बिक्री हुने आफ्नो ७३७ मोडलको विमान उत्पादनमा अस्थायी रूपमा कटौती गर्न लागेको छ।</p><p>एप्रिल महिनाको मध्यदेखि प्रतिमहिना ५२ बाट घटाएर ४२ वटा मात्रै सो मोडलको विमान बनाइने उसले एउटा विज्ञप्तिमार्फत् जनाएको छ।</p><p>बोइङ ७३७ म्याक्स मोडलको विमानको हस्तान्तरण रोकिएपछि सो कम्पनीले पछिल्लो कदम चालेको हो। </p><p>इथियोपिया र इन्डोनेशियामा भएका दुर्घटनामा सोही मोडलका जेट विमानहरू परेका थिए।</p><p>प्रारम्भिक अनुसन्धानहरूले विमानलाई धेरै ठाडो हुनबाट रोक्ने 'एन्टिस्टल' प्रणालीमा समस्या भएको देखाएपछि सो मोडलका जेटहरू अहिले उडानबाट हटेका छन्। </p><p>गत मार्चमा एथियोपियन एअरलाइन्सको ७३७ म्याक्स मोडलको विमान आदिस अबाबाबाट उडेको केही मिनेटभित्रै दुर्घटनाग्रस्त भएको थियो। </p><p>दुर्घटनामा परी विमानमा सवार सबै १५७ जनाको ज्यान भएको थियो। तीमध्ये एक नेपालकी एकता अधिकारी पनि थिइन्।</p><p>पाँच महिनाअघि इन्डोनेशियाको लायन एअरको सोही मोडलको विमान जकार्ताबाट उडेको केही समयमा समुद्रमा खसेको थियो।</p><p>उक्त दुर्घटनामा परी १८९ जनाको ज्यान गएको थियो। </p><p>प्रारम्भिक अनुसन्धानले देखाएअनुसार दुवै घटनामा विमानचालकहरूले 'एन्टिस्टल' प्रणालीमा समस्या खेपेका थिए।</p><p>चालकदलले विमानको चुच्चो माथितिर सोझ्याएर त्रुटि सच्याउन खोजे पनि सो प्रणालीले विमानलाई तलतिर धकेलिदिएको थियो।</p><p>इथियोपियन एअरलाइन्सका अधिकारीहरूले बिहीवार जारी गरेको एउटा प्रतिवेदनअनुसार उडान ईटी३२० का विमान चालकहरूले दुर्घटनाअघि बोइङले सुझाएका प्रक्रियालाई पटकपटक अवलम्बन गरेका थिए।</p><p><strong>के भन्छ बोइङ?</strong></p><p>""हामीलाई थाहा छ कि लायन एअरको उडान ६१० र इथियोपिन एअरलाइन्सको उडान ३०२ विभिन्न घटनाहरूको शृङ्खलापछि भएका थिए। दुवै घटनाबीच समानता भनेको 'एन्टिस्टल' प्रणालीमा देखिएको समस्या हो,"" बोइङका अध्यक्ष एवम्‌ प्रमुख कार्यकारी अधिकृत डेनिस मुलन्बर्गद्वारा जारी विज्ञप्तिमा भनिएको छ।</p><p>""यो जोखिम हटाउने जिम्मेवारी हाम्रै हो र त्यो कसरी गर्ने भन्ने कुरा हामीलाई थाहा छ।""</p><p>उनले बोइङले विमानको मन्युभ्रिङ क्यारिक्टरिस्टिक्स ओग्मेन्टेशन सिस्टम (एमसीएएस) सफ्टवेअरलाई अद्यावधिक गर्ने काममा प्रगति भइरहेको र उक्त विमानका चालकका लागि तालिमबारे टुङ्गो लगाउन लागिएको बताए।</p><p>बोइङले ७३७ म्याक्स मोडलको विमानलाई उड्दाउड्दै रोकिन नदिन सो (एन्टिस्टलिङ) सफ्टवेअर विकसित गरेको थियो।</p><p>उनले भने, ""हामीले यी कामहरू जारी राखिरहँदा ७३७ मोडलका विमान हस्तान्तरण रोकिएपछि अस्थायी रूपमा त्यससँग उत्पादनको सामञ्जस्य मिलाइरहेका छौँ जसले अतिरिक्त स्रोतसाधनलाई सफ्टवेअरको प्रमाणीकरण तथा म्याक्स मोडलको पुनः उडान गराउनमा केन्द्रित हुन सघाउनेछ।""</p><p><strong>यो पनि पढ्नुहोस्</strong></p><p>हाल दिइएको रोजगारीलाई कायम राखिने वक्तव्यमा भनिएको छ। </p><p>""हामीले बनाउने विमानहरूको डिजाइन र विकासका नीति तथा प्रक्रिया अध्ययन गर्न एउटा नयाँ समिति गठन गरिँदैछ।""</p><p>मार्च १० मा एथियोपियन एयरलाइन्सको ईटी३२० दुर्घटनामा परेपछि विश्वभरि ७३७ म्याक्स मोडलका विमान उडानबाट हटाइएका छन्।</p><p>पछिल्लो पटक म्याक्स मोडलको विमानलाई हटाउन निर्देशन दिने ठूला नियामक निकायमध्ये संयुक्त राज्य अमेरिकाको सङ्घीय उड्डयन प्रशासन (एफएए) एक हो। </p><p>ढिलो गरेर त्यस्तो निर्देशन दिएको भन्दै बोइङसँग धेरै नजिक भएको आरोप पनि उसले झेल्नुपर्‍यो।  </p><p>ती विमानहरू उडानबाट पहिल्यै किन हटाइएनन् भनेर प्रश्न गरिँदैछ। </p><p>म्याक्स मोडलको विमानको हस्तान्तरण रोकिएपछि तिनीहरूलाई राख्ने ठाउँको अभाव हुन थाल्यो।</p><p>वक्तव्यपछि बोइङको शेअर मूल्य एक प्रतिशतले घट्यो।</p><p>दुवै घटनामा भएको मानवीय क्षतिका लागि बोइङले बिहीवार क्षमायाचना गरेको छ। </p><p>तर यसले पीडितका धेरै आफन्तको चित्त बुझाउन सकेको छैन। </p><p>सो मोडलका विमानहरूलाई सेवाबाट पहिल्यै किन हटाइएन भनेर उनीहरूले प्रश्न गरिरहेका छन्।</p><p>विमानका प्रमुख चालकका बुवा डा. गेटाचिव टेसेमाले बीबीसीका इम्यानुएल इगुन्जालाई भने, ""क्षमायाचना निकै थोरै र ढिलो गरी आएको छ।""</p><p>उनका छोरा २९ वर्षीय यारेड गेटाचिउसँग दुर्घटनामा मारिएका बेलासम्म आठ हजार घण्टाभन्दा बढी उडान गरेको अनुभव थियो।</p><p>उनले बीबीसीलाई भने, ""म आफ्नो छोरा र अरू चालकप्रति गर्व गर्छु। अन्तिम समयसम्म उनीहरूले सङ्घर्ष गरे तर दुर्भाग्यवश उनीहरू सफल हुन सकेनन्।""</p><p>""ऊ विमानचालक भएकोमा मलाई कुनै पछुतो छैन। कर्तव्य निर्वाह गर्ने क्रममा उसको ज्यान गयो।""</p><p>इन्डोनेशियामा भएको दुर्घटनापछि ७३७ मोडलका विमानको उडान बोइङले किन बन्द नगरेको भन्दै डा. टेसेमाले दुर्घटनाका लागि सो कम्पनीमाथि सिधै आरोप लगाए। </p><p>""किन उनीहरूले उडानलाई जारी राख्न दिए? किनकि उनीहरू प्रतिस्पर्धामा थिए। उनीहरूअझ विक्री गर्न चाहन्छन्। केही समाजमा मानवजीवनको कुनै अर्थ रहेनछ।""</p><p>यसैबीच इथियोपियन विमान दुर्घटनामा ज्यान गुमाएका अमेरिकी यात्री साम्या स्टुमोका आफन्तले बिहीवार शिकागोमा बोइङ कम्पनीविरुद्ध मुद्दा हालेका छन्।</p>"
इरान बाढी: ठूलो वर्षा हुने पूर्वानुमानपछि हजारौँ जनालाई सुरक्षित स्थलमा सारियो,"<p class=""story-body__introduction"">बाढीग्रस्त इरानमा शनिवार पनि ठूलो वर्षा हुने पूर्वानुमान गरिएपछि त्यहाँका नगर र गाउँहरूबाट मानिसहरूलाई अन्यत्र सारिँदैछ।</p><p>मुख्य नदीका बाँधमा त्यसको क्षमता जति पानी भरिने भएपछि अधिकारीहरूले पानीको निकास दिने योजना बनाइराख्दा देशको दक्षिणपश्चिम प्रान्तहरूमा असर गर्ने देखिएको छ।</p><p>उक्त क्षेत्रबाट महिला र बालबालिकालाई सुरक्षित स्थानतिर सारिँदै छ भने पुरुषहरूलाई उद्धार तथा राहतको काममा सहयोग गर्न तिनै क्षेत्रमा बस्न भनिएको छ। </p><p>केही सातादेखि भएको वर्षामा देशका केही भागहरू जलमग्न भएका छन्। हालसम्म  मृत्यु हुनेको सङ्ख्या हालसम्म ७० पुगेको छ।</p><p>पचास हजार जनसङ्ख्या भएको सुसानगर्डजस्ता नगरहरू बाढीको जोखिममा छन्। </p><p>त्यहाँबाहेक खुजेस्तान प्रान्तका अन्य पाँच समुदायबाट पनि मानिसहरूलाई अन्यत्र सारिँदैछ। </p><p>गत साता यो प्रान्तबाट करिब ७० गाउँहरू खाली गरिसकिएको छ।</p><p>यो क्षेत्र तेलका लागि धनी छ र यहाँ रहेका ऊर्जा कम्पनीहरूले पम्प प्रयोग गरेर पानी हटाउँदै राहतमा सघाइरहेका छन्। </p><p>मार्च १९ मा सुरु भएको वर्षाका कारण इरानका झन्डै १९ सय नगर, सहर र गाउँहरूलाई प्रभावित भएका छन्।</p><p>हजारौँ सडक, पुल र भवनहरू क्षतिग्रस्त भएका वा भत्किएका छन्।</p><p>अहिलेसम्म ८६ हजार मानिसहरू आपत्‍कालीन आश्रयस्थलमा बसिरहेका छन्। </p><p>तीमध्ये झन्डै एक हजार जनालाई हवाईमार्गबाट सुरक्षित स्थानमा सारिएको छ।</p><p>सहायतासंस्थाहरू यति ठूलो सङ्कटको सामना गर्न सङ्‍घर्ष गरिरहेका छन्। अमेरिकाले ऊर्जा र ब्याङ्किङ क्षेत्रमा लगाएको प्रतिबन्धका कारण इरानलाई राहत तथा उद्धारमा स्रोत जुटाउन हम्मेहम्मे परेको छ।</p><p>इरानी विदेशमन्त्री जवाद जारिफले अमेरिकी प्रतिबन्धका कारण सहायताको प्रयासमा अवरोध पुगेको र उद्धारकार्यमा हेलिकप्टरको अभाव भएको बताएका छन्।</p><p>अमेरिकी राष्ट्रपति डोनल्ड ट्रम्पले गत वर्ष इरानसँग गरिएको परमाणु सम्झौताबाट आफू फिर्ता भएको घोषना गरेपछि इरानमाथि अमेरिकाले पुन: प्रतिबन्ध लगाएको थियो। </p><p>एप्रिल १ मा ट्वीट गर्दै जारिफले लेखेका छन्, ""यो केवल आर्थिक युद्ध होइन, यो आर्थिक आतङ्कवाद हो।""</p><p>सरकारले प्रभावित क्षेत्रका मानिसहरूलाई राहत दिने र खासगरी किसानहरूलाई क्षतिपूर्ति दिने बताएको छ।</p><p>इरानको रिभोलुशनरी गार्डस् का प्रमुखले सशस्त्र फौझले क्षति कम गर्नका लागि आफ्ना सबै शक्तिको प्रयोग गरेको बताएका छन्।</p><p><strong>यो पनि पढ्नुहोस्</strong></p><p><strong>'बाढी र वनविनाशको सम्बन्ध'</strong></p><p>पर्यावरणविद्हरूका अनुसार हालैका वर्षमा इरानमा आएका बाढीहरूको मुख्य कारक वनविनाश हो।</p><p>इरानको प्राकृतिक स्रोत तथा वन जङ्गलसम्बन्धी सङ्गठन न्याचुरल रिसर्सेज एन्ड फरेस्ट्री अर्गनाइजेशनका अनुसार बृहत् र अनियमित रूपमा भएको वनफँडानीले इरानको उत्तरी भेगको जङ्गलको झन्डै आधा भाग सखाप पारेको छ।</p><p>मुख्य बाढीहरू तिनै क्षेत्रमा आएका हुन्।</p><p>उक्त सङ्गठनका अनुसार पछिल्ला ४० वर्षमा उत्तरी वनक्षेत्र ३६ लाख हेक्टरबाट खुम्चिरएर १८ लाख हेक्टरमा सीमित भएको छ।</p>"
यी हुन् विश्वका सबैभन्दा धनी सात महिला,"<p class=""story-body__introduction""> विश्वका सबैभन्दा धनी व्यक्ति र उनकी श्रीमतीले सम्बन्धविच्छेद गर्ने निर्णय गरेपछि सम्पत्तिको बाँडफाँटको कुरा पनि ठूलो हुने नै भयो। </p><p>एमेजनका मालिक जेफ बेजोस र उनकी श्रीमती मक्केन्जीले सम्बन्धविच्छेदका सर्तबारे पनि सहमति गरे।</p><p>सम्बन्धविच्छेद गर्दा उनीहरूबीच ३५ अर्ब अमेरिकी डलर अर्थात् झन्डै ३८ खर्ब नेपाली रुपैयाँ बराबरको लेनदेनको सहमति भएको छ।</p><p>सम्बन्धविच्छेदपछि मक्केन्जीसँग जेफले स्थापना गरेको अन्लाइन किनमेल कम्पनी एमेजनको चार प्रतिशत हिस्सा हुनेछ। अब मक्केन्जी संसारकी तेस्री धनी महिला बनेकी छन्।</p><p>बेजोस दम्पतीको सम्बन्धविच्छेदलाई अहिलेसम्मकै सबैभन्दा महँगो मानिएको छ। उनीहरूबीच २५ वर्ष वैवाहिक सम्बन्ध थियो।</p><p>तर विश्वका धनी महिलाहरूको सूचीमा अरू को को छन्? र, उनीहरू त्यहाँसम्म कसरी पुगे?</p><p>फोर्ब्स पत्रिकाका अनुसार कुल ४९.३ अर्ब डलर बराबरको सम्पत्तिसहित उनी विश्वकी पहिली धनी महिला हुन् भने विश्वका धनी व्यक्तिहरूको सूचीमा १५ औँ स्थानमा छिन्।</p><p><strong>को हुन् उनी?</strong></p><p>सौन्दर्यका सामान उत्पादन गर्ने लोरिआल ब्रान्डकी फ्रान्सेली उत्तराधिकारी फ्राँस्वाज बेताँकूर मायर्सको सो कम्पनीमा परिवारसहित ३० प्रतिशत हिस्सा छ। </p><p>सन् २०१७ को सेप्टेम्बरमा ९४ वर्षको उमेरमा आमाको निधन भएपछि पैँसट्ठी वर्षीया बेताँकूर मायर्समा उक्त सम्पत्तिको स्वामित्व सरेको हो। </p><p>दुवै जना एकअर्कासँग छुट्टिएका थिए र सन् २००७ मा उनीहरूबीच विवाद सुरु भएको थियो।</p><p>स्वास्थ्यस्थिति बिग्रिँदै जाँदा सहयोगीहरूबाट आफ्नी आमामाथि शोषण भएको भन्दै बेताँकूर मायर्सले मुद्दा हालेकी थिइन्। </p><p>यद्यपि उनको मृत्युअघि मेलमिलापमार्फत् सो मुद्दालाई टुङ्ग्याइएको थियो। </p><p>बेताँकूर मायर्स एक प्राज्ञ पनि हुन् र उनले ग्रीक देवताहरूका बारेमा र यहुदी-इसाईका सम्बन्धबारे पुस्तक लेखेकी छन्।</p><p>कुल ४४.४ अर्ब डलर बराबरको सम्पत्तिसहित उनी विश्वका सबैभन्दा धनीहरूको सूचीमा १७ औँ स्थानमा छिन्। </p><p><strong>को हुन् उनी?</strong></p><p>उनी अमेरिकी सुपरमार्केट वालमार्टका संस्थापक साम वाल्टनकी एक्ली छोरी हुन्। उनी ६९ वर्षकी भइन्। </p><p>यद्यपि उनी पारिवारिक कम्पनीबाट निस्केर कलामा केन्द्रित भइन् र अर्कान्ससस्थित क्रिस्टल ब्रिज्स म्युजियम अफ अमेरिकन आर्टकी प्रमुख बनिन्। </p><p>उनी कम्तीमा ३५.६ अर्ब डलर बराबरको सम्पत्तिकी मालिक हुन्। यो एमेजनमा उनको हिस्साको मूल्य मात्रै हो। उनको सम्पत्ति अझ बढी रकमको पनि हुन सक्छ।  </p><p><strong>को हुन् उनी?</strong></p><p>चार सन्तानकी आमा उनी ४८ वर्षकी छन्। सन् १९९३ मा उनले जेफ बेजोससँग बिहे गरेकी थिइन्। जेफले एक वर्षपछि एमेजनको स्थापना गरिन्।</p><p>क्यालिफोर्नियाकी मक्केन्जी एमेजन कम्पनीमा काम गर्ने पहिलामध्येकी एक कर्मचारी हुन्। उनले लेखापालको रूपमा जागिर थालेकी थिइन्। </p><p>उनका दुईवटा आख्यान पुस्तक छापिएका छन्। </p><p>उनलाई प्रशिक्षित गरेका लेखक टोनी मोरिसनले मक्केन्जी आफ्ना राम्रामध्येकी शिष्य भएको बताउँछन्।</p><p>उनको कुल सम्पत्ति २३.९ अर्ब डलर छ। </p><p>मक्केन्जी बेजोस धनी महिनालहरूको सूचीमा पर्नुअघि मार्स तेस्री धनी महिला थिइन्। </p><p>त्यति बेलासम्म उनलाई विश्वकी ३३ औँ सर्वाधिक धनी महिला मानिन्थ्यो।</p><p><strong>को हुन् उनी?</strong></p><p>उनी ७९ वर्षकी छन्। उनको विश्वका सबैभन्दा ठूलो कन्फेक्शनरी अर्थात् मिठाई उत्पादक मार्समा एकतिहाइ स्वामित्व छ। </p><p>सन् १९११ मा उनका हजुरबुवाले त्यसको स्थापना गरेका थिए। </p><p>करिब २० वर्षसम्म पारिवारिक व्यवसायमा उनी संलग्न रहिन् र सन् २०१६ सम्म बोर्ड सदस्य रहिन्।</p><p>अहिल उनी समाजसेवीकी रूपमा चिनिन्छिन्। उनी वाशिङ्टन न्याश्नल ओपेरा र न्याश्नल आर्काइभको बोर्ड सदस्य छिन्। </p><p>मार्सबारे तपाईँलाई एउटा कुरा थाहा नहुन पनि सक्छः त्यो अमेरिकामा जनावरहरूका लागि खाना उत्पादन गर्ने सबैभन्दा ठूलो कम्पनी हो।</p><p>कुल २२.१ अर्ब डलर बराबरको सम्पत्तिसहित चीनकी सबैभन्दा धनी महिला र  विश्वकी ४२ औँ धनी व्यक्ति हुन्। </p><p><strong>को हुन् उनी?</strong></p><p>सैँतीस वर्षीया यान हुइयाङको अधिकांश हिस्सा चीनमा घरजग्गा कारोबार गर्ने कन्ट्री गार्डेन होल्डिङमा छ। </p><p>उसको वेबसाइटका अनुसार सन् २०१६ मा कन्ट्री गार्डेन विश्वको तेस्रो ठूलो घरजग्गा कारोबार कम्पनी थियो।</p><p>ओहायो विश्वविद्यालयमा पढेकी यान हुइयाङमा कम्पनीको ५७ प्रतिशत हिस्सा उनको बुवाबाट आएको हो। </p><p>कुल २१ अर्ब डलर बराबरको सम्पत्तिसहित उनी विश्वका धनी व्यक्तिहरूको सूचीमा ४६ औँ स्थानमा छिन्।</p><p><strong>को हुन् उनी?</strong></p><p>यो सूचीमा पर्ने यी ५६ वर्षीया जर्मन महिला दोस्रो युरोपेली हुन्। कार कम्पनी र औषधि निर्माण कम्पनीमा उनको लगानी छ। </p><p>आमाबुवाको निधन भएपछि एल्टाना एजी रासायनिक कम्पनीको ५० प्रतिशत हिस्सा उनलाई आयो। </p><p>त्यसबाहेक बीएमडब्ल्यूमा पनि उनी र उनको भाइको ५० प्रतिशत शेअर छ। एल्टाना एजी कम्पनी अहिले उनको निजी भएको छ। </p><p>कुल १८.६ अर्ब डलर बराबरको सम्पत्तिसहित उनी विश्वका धनीहरूको सूचीमा ५४ औँ स्थानमा आउँछिन्।</p><p><strong>को हुन् उनी?</strong></p><p>एपल कम्पनीका सहसंस्थापक स्टिभ जब्सकी उनी विधवा हुन्। श्रीमान्‌को निधनपछि एपल र डिज्नीबाट उनलाई २० अर्ब डलर बराबरको स्वामित्व आएको हो। </p><p>त्यसयता यी ५५ वर्षीया महिलाले केही रकम पत्रकारितामा लगानी गर्दैद एट्लान्टिक म्यागजिनका साथै गैरनाफामूलक मदर जोन्स र प्रोपब्लिकामा ठूलो शेअर लिइन्।</p>"
"डुङ्गा ठोक्किएपछि दक्षिणी ब्राजिलमा पुल भत्कियो, परा राज्यमा सङ्कटकाल","<p class=""story-body__introduction"">दक्षिणी ब्राजिलको परा राज्यमा फेरीडुङ्गा ठोक्किएपछि मोजु नदीमाथि बनेको दुई सय मिटर लामो पुलको एउटा खण्ड भत्किएको छ।</p><p>प्रत्यक्षदर्शीहरूका अनुसार ८६० मिटर लामो सो पुलको एउटा खम्बामा डुङ्गा ठोक्किएको थियो र पुलमा गुडिरहेका दुईवटा कार नदीमा खसेका थिए।</p><p>सो घटनामा कति व्यक्ति परे वा घाइते भए भन्ने स्पष्ट भएको छैन। गोताखोरहरूले नदीभित्र खोजी गरिरहेका छन्।</p><p>सो डुङ्गामा भएका चालकदलका पाँच जना भने सकुशल रहेको बताइएको छ।</p><p>पुल भत्किएपछि परा राज्यका प्रमुख  एल्दर बाहबाल्योले राज्यमा सङ्कटकाल घोषणा गरेका छन्।</p><p>""हाम्रो प्राथमिकता पीडितहरूको खोजी गर्नु र तिनका परिवारलाई पूर्ण रूपमा सहयोग गर्नु हो,"" उनले सरकारी सञ्चारमाध्यमलाई भने। </p><p>बाहबाल्योले ट्विटरमा पुल भत्किएको दृष्य हालेका छन्।</p><p>ब्राजिलको एमेजन क्षेत्रमा भएको सो पुल देशको अतिव्यस्त मानिने बेलेङ बन्दरगाह जाने बाटोमा पर्छ।</p><p>सरकारी निकायहरूले नदीबाट  पुलको भग्नावशेष हटाउने प्रयास गरिरहेका छन्। </p><p>पुल नबनुन्जेल  मानिसहरूलाई नदी तार्न साना डुङ्गाको व्यवस्था गरिएको छ। नजिकै रहेका अरू पुलका खम्बाहरूमा नदीमा चल्ने डुङ्गालाई सतर्क गराउन सङ्केतहरू राखिएको छ।</p><p>स्थानीय सञ्चारमाध्यममा सो पुलका खम्बाहरूमा केही समयअघि गरिएको निरीक्षणमा खिया लागेको देखिएको समाचार प्रकाशित भएको थियो।</p><p>सरकारले सो समस्याको समाधान गर्न रकम माग गरेको भए पनि उसले बाटो बन्द गर्ने विषयलाई त्यति गम्भीरतापूर्वक नलिएको बताइन्छ।</p><p>पुलमा ठोक्किएको डुङ्गा दर्ता भएर चलेको हो कि हैन भनेर प्रहरीले अनुसन्धान सुरु गरेको समाचारसंस्था एपीले जनाएको छ।</p><p>सरकारी अधिकारीहरूले समाचारसंस्था रोएटर्सलाई बताएअनुसार यो घटनाका कारण दक्षिणी  बन्दरगाहहरूमा खाद्यान्न र अन्य उत्पादनको ढुवानी प्रभावित हुन सक्छ।</p><p>सन् २०१४ मा एउटा पनडुब्बी नजिकै रहेको अर्को पुलको खम्बामा ठोक्किँदा पुलको ५० मिटर लामो भाग भत्किएको थियो।</p><p><strong>यो पनि </strong><strong>पढ्नुहोस्</strong></p>"
चैतेलो: कोइली कराउन थालेपछि कोसेली लिएर दिदीबहिनी भेट्न जाने चलन,"<p class=""story-body__introduction"">सुदूरपश्चिम नेपाल र भारतको उत्तराखण्डमा मानिसहरू अहिले बिहे भइसकेका छोरीचेलीका घरमा जान कोसेली बनाउन व्यस्त छन्।</p><p>सक्नेले सेलरोटी बनाएका छन्, नसक्नेले बिस्कुट र चाउचाउ पोको पारेका छन्। र, यो चटारो त्यत्तिकै बढेको भने होइन।</p><p>स्थानीय बोलीचालीमा 'भेटोँला' वा 'चैतलो' भनिने पर्व आएकाले धेरैको घरमा यस्तो चटारो देखिएको हो। उत्तराखण्डको  कुमाउँमा भने यसलाई 'भिटोली' वा 'छापरी' भनिन्छ। </p><p>यस पर्वमा चैत महिनाभरि कुनै समय मिलाएर पुरुषहरू आफ्ना दिदीबहिनी तथा छोरीचेलीको घरमा जाने गर्छन्। </p><p>कुमाउँ मूल घर भई हाल नयाँ दिल्लीमा प्राध्यापन गर्ने डा. सुरेश पन्त यो नेपाल र कुमाउँको साझा एवम् प्राचीन चलन भएको बताउँछन्।</p><p>उनका अनुसार प्राचीन कालदेखि नै खेतीपाती र घरगृहस्थीमा अघिपछि व्यस्त भए पनि वर्षको अन्तिम महिनामा बिहे भएका छोरीचेलीलाई माइती पक्षले माया र ममता प्रदर्शन गर्न एक चोटि भेट्ने गरेको उनी बताउँछन्।</p><p>नेपाल र भारत दुवैतिर छोरीचेलीको घर जाँदा खाली हात नगएर कोसेली पनि लैजाने चलन छ। कोसेलीमा सेल र अन्य परिकार तथा केही दक्षिणा हुने गर्छ। </p><p>पहिलेपहिले चैत्र महिनामा गरिबीका कारण अनिकाल लाग्ने तथा घरमा भएका अन्न सकिने गर्थ्यो। त्यस्तो बेला दिदीबहिनीहरू भोकै पो छन् कि भनेर एक पटक भए पनि भेट्नु पर्छ भन्ने मान्यता सुरु भएको बूढापाकाहरू बताउँछन्। </p><p>त्यसैले पछि पर्वको रूप लिएको हुन सक्ने  अनुमान शैल्यशिखर नगरपालिकाकी एक वृद्धा  कुथुडी साउदको छ। </p><p>डा. पन्त भने यो चलन कसरी सुरु भयो त्यो भन्न गाह्रो हुने भन्दै कुमाउँनी लोकथा र लोकगीतमा विवाहित महिोलाहरूले माइतीलाई कुरेर बस्ने प्रसङ्ग आउने बताउँछन्।</p><p>माइतीबाट आफ्ना भाइहरू सेलरोटी लिएर भेट्न आएको सम्झिँदै कुथुडी अहिले पनि यो परम्परा रहेको बताउँछिन्। </p><p>कुन उमेरमा विवाह भयो र अहिले आफू कति वर्षकी भइन् त्यो पनि बताउन नसक्ने साउद वनमा न्याउली चरी कराउँदा चैत्र महिनामा माइती सम्झिँदै बस्ने गरेको बताउँछिन्।</p><p>विगतमा छोरीचेलीको घर जाँदा घरमै बनाएका कोसेली लगिन्थ्यो।</p><p>अहिले विभिन्न मिष्ठान्न, फलफूल, चिउरा, बिस्कुट, लुगा आदि पनि लान थालिएको छ।</p><p>एउटा बिस्कुट मात्रै भए पनि लगेर दिदीबहिनीलाई भेट्नुपर्छ भन्ने मान्यता रहेको महाकाली नगरपालिका-९ की वागीश्वरी नगारीले बताइन्।</p><p>वर्षौँ पहिलेदेखि चलिआएको चलन अहिले पनि उस्तै रहेको शैल्यशिखर नगरपालिकाका ६८ वर्षीय अर्जुन सिंह साउद  बताउँछन्। </p><p>डा. पन्तका अनुसार भारतमा भने हिजोआज भेट्न जान नसके छोरीचेलीलाई निम्त्याएरै भेट्ने र त्यो पनि सम्भव नभए साङ्केतिक रूपमा केही दक्षिणा पठाइदिने चलर सुरु भएको छ।</p><p>आफ्ना दाजुभाइ नभएका महिलालाई माइती पक्षका अरू पुरुषहरू भेट्न जाने चलन छ।</p><p>कुनै कारणवश अथवा घरमा जुठो परेको छ भने चैत्रको साटो वैशाखमा पनि दिदीबहिनीलाई  भेट्न जाने महाकाली नगरपालिकाकी ईश्वरी धामीले बताउँछिन्।</p><p>वसन्त ऋतुको आगमनसँगै कोइली कराउन थालेपछि छोरीचेलीलाई माइती पक्षको धेरै सम्झना आउने मान्यता यस क्षेत्रमा छ।</p><p>चैतेलोमा माइतीबाट आफूलाई भेट्न कोही नआए दु:ख लाग्ने महाकाली नगरपालिकाकी जानकी बोहराको पनि अनुभव छ।</p><p><strong>यो पनि पढ्नुहोस्</strong></p>"
सुन्दरी प्रतियोगिता: नेपालमा किन भइरहन्छ विवाद,"<p class=""story-body__introduction"">मिस नेपाल २०१९ का लागि लिइएको अडिशनका क्रममा एक किशोरीप्रति निर्णायकमण्डलकी एक सदस्यले गरेको व्यवहारको सामाजिक सञ्जालमा निकै आलोचना भएको छ।</p><p>ट्विटर, फेसबुक र इन्स्टाग्राममा 'भाइरल' भएको एउटा भिडिओमा निर्णायकमण्डलकी सदस्यले रुखो शैलीमा ती किशोरीलाई शृङ्गार किन नगरेको, चस्माको सट्टा कन्ट्याक्ट लेन्सको प्रयोग किन नगरेको भनेर प्रश्न गरेको देखिन्छ।</p><p>यो घटनाले नेपालमा हुने गरेका विभिन्न सुन्दरी प्रतियोगिताको पक्ष र विपक्षमा पुनः बहस निम्त्याइदिएको छ। </p><p>सुन्दरी प्रतियोगिताको औचित्य देख्ने र नदेख्नेहरूबीच सामाजिक सञ्जालमा पनि वादविवाद भइरहेको छ। </p><p>र, यसले कैयौँ प्रश्नलाई पुनः एक पटक सतहमा ल्याइदिएको छ - नेपालमा सुन्दरी प्रतियोगिताबारे किन विवाद हुन्छ, के यहाँ सुन्दरी प्रतियोगिताको औचित्य छैन? आदि, इत्यादि। </p><p>सामाजिक सञ्जालमा अडिशनसम्बन्धी भिडिओ व्यापक  भएपछि त्यसले सुन्दरी प्रतियोगिताको 'कुरूप पक्षलाई उजागर गरिएको' भन्दै कतिपयले टिप्पणी गरेका छन्।</p><p>सामाजिक सञ्जालमा कतिपय महिला र पुरुषले त मेकअप नगरिएको तस्बिर राख्दै ""मेकअपबिाना पनि सुन्दर"" भन्दै लेखेका छन्।</p><p>कतिपयले मेकअप गर्नु/नगर्नु र चस्मा लगाउनु/नलाउनु व्यक्तिको स्वतन्त्रताको विषय भएको भनेका छन्।</p><p>घटनापछि ट्विटरमा त #nomakeupandstillbeautiful ट्रेन्डिङमै आयो।</p><p>ट्विटरमा सुष्मिता महर्जन लेख्छिन्, ""मैले जानेको मेकअप भनेको मस्करा र सानो टिका लगाउने मात्र हो। मेकअप हुँदा र नहुँदा पनि ममा आत्मविश्वास हुन्छ। के यो गलत हो?""</p><p>गत वर्षकी मिस नेपाल शृङ्खला खतिवडाले पनि तस्बिरसहित त्यस्तै आशयको ट्वीट गरिन्। </p><p>अर्का ट्विटर प्रयोगकर्ता सन्तोष न्यौपानेले आफ्नी पत्नी  र छोरीको तस्बिरसहित ट्वीट गरे।</p><p>उनले लेखे, ""म मेरी श्रीमती र छोरीलाई विनामेकअप नै धेरै माया गर्छु। प्रकृतिले सुन्दरता ल्याउँछ। मिस नेपाल प्रतियोगिताको वास्ता नगर्नूस् उनीहरूले आफ्नै काम गर्छन्।""</p><p>कोपिला अधिकारीले यस्तो ट्वीट गरिन्, ""म २१ औँ शताब्दीकी केटी हुँ र मेकअप मेरो वशको कुरा होइन। यो कुरा सबैले बुझून् र यो अनादर होइन।""</p><p>सन् १९९४ देखि नेपालमा २३ पटक मिस नेपाल प्रतियोगिताको आयोजना भइसकेको छ।</p><p><strong>प्रतियोगिताको </strong><strong>औचित्य </strong></p><p>विगतमा तत्कालीन माओवादीको महिला सङ्गठनले 'सांस्कृतिक अतिक्रमण' र 'महिलालाई उपभोग्य वस्तु बनाउन खोजिएको' भन्दै प्रतियोगिताको खुलेरै विरोध गर्दै आएको थियो। </p><p>हुन त पार्टी सत्तामा आएपछि उनीहरूले त्यस्तो विरोध गर्न छाडे।   </p><p>नेपालमा सुन्दरी प्रतियोगिताबारे हुने विवाद चर्चाका लागि गर्ने गरिएको पनि कतिपयले तर्क गर्छन्।</p><p>तर नेपालमा सुन्दरी प्रतियोगिताप्रति एकै खालको बुझाइ नहुनु पनि त्यस्ता प्रतियोगिता विवादमा परिरहनुको एउटा कारण भएको कतिपयको धारणा छ। </p><p>राजनीतिक विश्लेषक आहुति सुन्दरी प्रतियोगिताको औचित्यमाथि नै प्रश्न गर्छन्। </p><p>""कोही सुन्दर छ भन्ने कुरा कसले किटान गर्ने, सुन्दरताको त मापन हुनै सक्दैन,"" उनी भन्छन्।</p><p>""फरकफरक संस्कृतिका मान्छेले, फरकफरक मानिसलाई, फरकफरक अवस्थामा सुन्दर वा कुरूप देख्छन्। त्यसकारण सुन्दरताबारे बनिबनाउ नियम हुनै सक्दैन।""</p><p><strong>सुन्दरताको </strong><strong>मापक के?</strong></p><p>समाजमा एकथरी यस्ता पनि छन् जसलाई नेपालमा सुन्दरी प्रतियोगिताको आयोजना गर्ने र त्यसमा सहभागी हुनेहरूसँग कुनै गुनासो छैन।</p><p>गुनासो छ त केवल त्यस्ता प्रतियोगिताका आयोजकले बनाएका सुन्दरता र बौद्धिकताका मानकसँग। त्यस्तै धारणा राख्नेमा पर्छिन् लेखक तथा अधिकारकर्मी सावित्री गौतम।</p><p>""त्यो गर्नेले गरून्, उनीहरू स्वतन्त्र छन् तर त्यसलाई महिला सशक्तीकरणको नाम दिएर, बौद्धिक विकास र सुन्दरताभन्दा धेरै परको कुरा भनेर झूटो दाबी चाहिँ नगरियोस्।""</p><p>नेपालमा सुन्दरी प्रतियोगिताबारे हुने विरोध र विवादलाई मानसिकतासँग जोडेर हेर्ने अर्काथरी छन्।</p><p>समाजशास्त्री निर्मला ढकालको त्यस्तै तर्क छ। </p><p>""हरेक प्रतियोगिताका केही निश्चित मापदण्ड हुन्छन् जसलाई प्रतियोगीले मान्नुपर्ने हुन्छ। नेपालमा चर्चामा आउन पनि कतिपय कुराको विरोध गर्ने प्रवृत्ति छ।""</p><p>नेपालमा सुन्दरी प्रतियोगिताको औचित्यलाई लिएर समाजशास्त्रीबीच पनि मतैक्य छैन।</p><p>अर्का समाजशास्त्री डा. चैतन्य मिश्र भन्छन्, ""म आफैँ औचित्य देख्दिनँ, तर नेपाल अथवा विश्वको अर्थतन्त्र जसरी चलेको छ त्यहाँ सुन्दरी प्रतियोगिताको उपादेयता भएरै ती भइरहेका होलान्।""</p><p>कतिपयको तर्क छ - हरेक कुराको सकारात्मक तथा नकारात्मक पाटो हुने गर्छ र सुन्दरी प्रतियोगिता अपवाद हुन सक्दैन। </p><p>त्यस्ता प्रतियोगिताले महिलाको व्यक्तित्व तथा क्षमताको विकासमा पनि मद्दत पुर्‍याउने गरेको पक्षधरहरूको तर्क हुने गरेको छ।</p><p>समाजशास्त्री ढकाल थप्छिन्, ""जित्ने तीन जना देशविदेश जान पाउँछन्, त्यहाँका रहनसहन बुझ्न पाउँछन्। त्यसरी जानुअघि र गएर आएपछि तुलना गर्दा तपाईँले धेरै फरक पाउनुहुन्छ।""</p><p>""संसारभरि चलिरहेको कुरालाई हामी रोक्छौँ अथवा हाम्रो संस्कृतिको विरुद्ध छ भनेर अघि बढ्छु भन्नु एकदम मुर्ख्याइँजस्तो मलाई लाग्छ।""</p><p>समाजशास्त्री ढकालले प्रविधिको विकास र विश्वव्यापीकरणको प्रभावलाई चाहेर पनि रोक्न नसकिनेतर्फ सङ्केत गरेको देखिन्छ। </p><p>तर राजनीतिक विश्लेषक आहुतिको विचारमा विश्वव्यापीकरणले सिर्जना गरेका प्रत्येक कुरालाई उपयुक्त नै मान्नुपर्छ भन्ने छैन। </p><p>""विश्वव्यापी के बन्छ/बन्दैन मुख्य कुरा होइन। के कुराले मानवको अस्तित्वलाई अपमान गर्छ/गर्दैन, समाज वा व्यक्तिलाई बिक्रीको वस्तु बनाउँछ/बनाउँदैन भन्ने कुरा मुख्य हो।""</p><p>सुन्दरी प्रतियोगितामा सहभागी हुनका लागि उमेरदेखि शरीरको उचाइसम्मका कुरा निर्धारण गरिएको हुन्छ।</p><p>नेपाल सुन्दरी वा विश्व सुन्दरीको उपाधि उचालेपछि विजेताले निश्चित समयसम्म बिहे गर्न नपाउने र आफूले सम्झौता गरेको पक्षको अनुमतिविना सार्वजनिक टीकाटिप्पणी गर्न नपाउनेजस्ता कैयौँ सर्तको कडाइका साथ पालना गर्नुपर्ने हुन्छ। </p><p><strong>यो पनि पढ्नुहोस्</strong></p><p>खुल्ला समाज र विश्वव्यापीकरणका कैयौँ पक्षलाई अझै स्वीकार्न नसकेको नेपाली समाजका कतिपयले सुन्दरी प्रतियोगितालाई पनि पचाउन नसकेको तर्क गर्नेहरू पनि छन्।</p><p>तर त्यस्तो तर्कसँग अधिकारकर्मी गौतम विमति राख्छिन्। </p><p>""पचाउनै नसकेको भए कुनै जमानामा सुन्दरी प्रतियोगिताको विरोधमा प्रदर्शन गर्नेहरू आज आएर त्यस्तो प्रतियोगिताले बौद्धिकताको मापन गर्छ भनेर भोट माग्ने थिएनन्।""</p><p>गत वर्षकी मिस नेपाल शृङ्खला खतिवडाको सहभागिताबारे कतिपयले प्रश्न गरेका थिए। कारण थियो उनी नेकपाका सांसद विरोध खतिवडाकी छोरी हुनु। </p><p>त्यतिबेला उनले त्यसलाई बेकारको बहसको सङ्ज्ञा दिँदै ""बौद्धिक क्षमताको प्रतिस्पर्धामा भाग लिए व्यक्तित्व विकास हुन्छ भन्ने लागेर छोरीलाई सहभागी हुन भनेको"" भन्ने अभिव्यक्ति दिएका थिए।</p><p>तर कम्मर, घाँटी, कपाल लगायत शरीरका अङ्गलाई मूल्याङ्कनको आधार मान्ने प्रतियोगिता बौद्धिकताको मापक हुन नसक्ने अधिकारकर्मी गौतमको तर्क छ।</p><p>विरोध गर्नेहरू सुन्दरी प्रतियोगितालाई ""महिलालाई वस्तुकरण गर्ने अस्त्र"" का रूपमा पनि अर्थ्याउने गर्छन्।</p><p>त्यही भएर सुन्दर देखिने महिलाहरूलाई पुँजीवादी समाजमा विज्ञापनका लागि एउटा साधनका रूपमा प्रयोग गरिने गरेको उनीहरूको तर्क छ। </p><p>अधिकारकर्मी गौतम चाहिँ त्यसलाई मोडलिङसँग जोडेर मात्र हेर्न नसकिने बताउँछिन्।</p><p>""पहिलादेखि नै महिलाहरू अर्काका लागि राम्रो बनिदिनुपर्ने चलन छ। बिहेका लागि केटी हेर्न जाँदा केटी अरूका लागि सजिनुपर्ने, टाउको निहुराएर कुरा गर्नुपर्ने, हाँस्दा कतिसम्म दाँत देखाउनुपर्ने भन्ने कुरा हुन्छन्।""</p><p>""यसरी हेर्दा महिलालाई वस्तुकरण गर्ने काम मोडलिङमा मात्रै नभई घरघरमा र समाजका विभिन्न कुरामा छ।"" </p><p>तर अधिकारकर्मी गौतमले त्यसरी तर्क गरिरहँदा अर्कोथरीको के तर्क छ भने ""वस्तुकरण""का लागि आफू तयार हुने वा नहुने कुरा धेरै हदसम्म त्यस्ता प्रतियोगिता अथवा पेसामा संलग्न हुने महिलामा पनि निर्भर गर्छ।</p>"
बारा पर्सा हावाहुरी: टोर्नेडो के हो र नेपालमा कसरी उत्पन्न भयो?,"<p class=""story-body__introduction"">गत हप्ता तराईका दुई जिल्लामा जनधनको ठूलो क्षति पुर्‍याउनेगरी आएको शक्तिशाली हावाहुरी 'टोर्नेडो' भएको जल तथा मौसम विज्ञान विभागको प्रारम्भिक अध्ययनले देखाएको छ। </p><p>घटनाबारे प्राप्त विवरण र प्रकृति एवम् भू-उपग्रहबाट खिचिएका तस्बिरको विश्लेषण गरेर यस्तो प्रारम्भिक निष्कर्ष निकालिएको विभागका महानिर्देशक सरजु कुमार वैद्यले बताएका छन्।</p><p>उक्त घटनाबारे जानकारी लिन विभागसहित अन्य विभिन्न निकायका अधिकारीहरू बारा र पर्सामा खटाइएको छ।</p><p>आकस्मिक रूपमा विकसित भएको भन्ठानिएको सो घटनामा परेर बारा र पर्सा जिल्लामा ३० जनाको मृत्यु भयो भने कम्तीमा छ सय जना घाइते भए।</p><p>झन्डै १९ सय घरमा क्षति पुगेको र हजारौँ जना प्रभावित भएका छन्।</p><p><strong>के हो </strong><strong>टोर्नेडो</strong><strong>?</strong></p><p>टोर्नेडो अकस्मात् जमिनमा स्थानीय रूपमा विकसित हुने सोली आकारमा भुमरी परेको शक्तिशाली हावाहुरी हो। </p><p>यसलाई अङ्ग्रेजीमा ट्विस्टर पनि भनिन्छ।</p><p>तातो र ओसिलो हावा एवम् सुक्खा चिसो हावाको सम्मिश्रणबाट यस्तो शक्तिशाली हावाहुरी बन्ने वैद्यको भनाइ छ। त्यसो हुँदा मेघगर्जन पनि हुन सक्छ।</p><p>यस्तो किसिमको हावाहुरी केही मिनेटदेखि आधा घण्टासम्म चल्न सक्ने र त्यसको लम्बाइ ३.२ किलोमिटर सम्म हुन सक्ने न्याश्नल जिओग्राफिकले प्रकाशन गरेको एउटा रिपोर्टमा उल्लेख गरिएको छ। </p><p>टोर्नेडोमा हावाको गति सामान्यतया १५०-२०० किलोमिटर प्रतिघण्टाको रहन्छ भने अधिकतममा ४५० किलोमिटर प्रतिघण्टा सम्म पुग्न सक्छ। </p><p>""टोर्नेडो मौसमसँग सम्बन्धित सबैभन्दा विनाशकारी घटना हुनसक्छ,"" वैद्यले भने।</p><p>सामाजिक सञ्जालमा पनि हावाहुरी र टोर्नेडोबारे चर्चा भएको छ।</p><p><strong>वायुको </strong><strong>गति कति थियो?</strong></p><p>सोमवार दिउँसोसम्म मौसम विज्ञान विभागले हावाहुरीको गति यति यो भन्न सकेको थिएन।</p><p>पछि विनाशकारी हावाहुरीको गति ९० किलोमिटर प्रतिघण्टा भएको अनुमान सार्वजनिक भयो।</p><p>सो सरकारी निकायले हावाहुरीको गति १०० देखि १५० किलोमिटर प्रतिघण्टा रहेको अनुमान गरेको छ।  </p><p>बारा र पर्सामा ठूला सवारी साधन, रूख र पक्की घर पनि हावाहुरीले ढालिदिएको प्रसङ्ग उल्लेख गर्दै वैद्यले बीबीसी नेपाली सेवालाई भने, ""भ्याक्यूम क्लीनरले जस्तै टोर्नेडोले आफ्नो बाटोमा पर्ने सबै कुरा तानिदिन्छ।""</p><p>टोर्नेडोको आफ्नै बाटो हुन्छ र त्यसमा पर्ने कमजोर संरचना बच्ने सम्भावना एकदम न्यून हुन्छ। </p><p>""बारा र पर्सामा भएको घटनाले पनि त्यस्तै देखाउँछ। आसपासकै संरचना पूर्णरूपमा ध्वस्त हुँदा केही भने जस्ताको त्यस्तै देखिन्छ,"" वैद्यले थपे। </p><p>स्थानीय वृद्धावृद्धाहरू पनि आफूले त्यति शक्तिशाली हावाहुरी कहिल्यै नदेखेको बताउँछन्।</p><p><strong>नेपालमा कसरी आयो </strong><strong>टोर्नेडो</strong><strong>?</strong></p><p>मनसुन अर्थात् वर्षायाम अगाडि चैतदेखि जेठसम्मको समयमा प्रिमनसुन गतिविधि हुन्छ।</p><p>यस बेला हावाहुरी आउने तथा चट्याङ र पानी पर्ने हुन्छ।</p><p>मौसमविद्‌हरूका अनुसार यसपालि प्रिमनसुन गतिविधि अलि बढी नै देखिएको छ।</p><p>जल तथा मौसम विज्ञान विभागका मौसमविद् मीनकुमार अर्यालका अनुसार स्थानीय वायुको प्रभाव र भारतमा निम्न चापीय क्षेत्र विकसित हुँदा गत साता बारा र पर्सामा हावाहुरीले शक्तिशाली स्वरूप लिएको हुन सक्छ।</p><p>केही दिनअघि उनले चितवनतिर सिर्जना भएको वायु र पूर्वतिर सररेको तथा पर्सा र बारामा पुगेर विध्वंसकारी हावाहुरीमा परिणत भएको बताएका थिए।</p><p>हावाहुरीको गतिका आधारमा टोर्नेडोको अनुमानित शक्तिलाई विभिन्न पाँच श्रेणीमा विभाजित गरिएको छ। </p><p>सन् १९७१ मा प्राध्यापक फुजिटोले यसरी टोर्नाडोको वर्गीकरण गरेका हुन्। यसलाई फुजिटो स्केल भनिन्छ। </p><p><strong>पूर्वानुमान </strong><strong>सम्भव छ?</strong></p><p>अमेरिकी वैज्ञानिक संस्था नासाका अनुसार टोर्नेडो सानो क्षेत्रमा मात्र सीमित हुने हुँदा मौसम पूर्वानुमानका लागि राखिएको रेडारले समेत त्यसबारे पूर्वसूचना दिन गाह्रो हुन्छ।</p><p>नेपालमा हालसम्म कुनै पनि स्थानमा रेडार नरहेको वैद्य बताउँछन्। </p><p>तर पूर्वमा उदयपुर र पश्चिममा सुर्खेत जिल्लामा रेडार राख्ने काम भइरहेको जानकारी उनले दिए।</p><p>वैद्य भन्छन्, ""नेपाल प्राकृतिक विपत्तिका हिसाबले निकै  कमजोर भएकाले त्यस्तो अवस्थामा मानिसहरूलाई सुरक्षित राख्न सकिने खाले संरचना ठाउँठाउँमा बनाउनुपर्ने हुन्छ।""</p><p>अमेरिकाजस्तो विकसित देशमा पनि यस किसिमको हावाहुरी आउनुभन्दा केही समयअघि मात्र पूर्वानुमान हुने गरेको भन्दै उनी नेपालमा त्यसो गर्न तत्काल सम्भव नभएको बताउँछन्।</p><p>अझ रेडारले दिएको सूचना अध्ययन गरेर पूर्वानुमान गर्नुपर्ने हुँदा साधन र स्रोतको अभावमा सही पूर्वानुमान गर्नु असम्भवप्राय: रहेको उनको भनाइ छ।</p><p>त्यसैले टोर्नेडो र अन्य विनाशकारी प्राकृतिक विपत्तिबाट जोगिने एउटै उपाय भनेको बलियो पूर्वाधार निर्माण भएको उनी बताउँछन्।</p>"
"दक्षिण कोरियामा भीषण डढेलो, देशमा सङ्कटकाल घोषणा","<p class=""story-body__introduction"">ठूलो डढेलो फैलिएपछि दक्षिण कोरियामा राष्ट्रिय सङ्कटकाल घोषणा गरिएको छ। </p><p>बिहीवार सुरु भएको डढेलोमा परेर कम्तीमा एक व्यक्तिको ज्यान गएको छ भने प्रभावित क्षेत्रबाट चार हजारभन्दा बढी मानिसलाई अन्यत्र सारिएको छ।</p><p>उत्तर कोरियाको सीमा नजिकै रहेको पूर्वोत्तर पहाडी भेगमा फैलिएको आगो निभाउन कर्मचारीहरूसँगै हजारौँ सैनिक परिचालित भएका छन्।</p><p>मुख्य आगो नियन्त्रणमा आइसकेको भए पनि अरू स्थानमा डढेलो बाँकी रहेको अधिकारीहरूले बताएका छन्।</p><p>बिहीवार राति सोलबाट पूर्वोत्तर खाङ्वान प्रान्तमा बिजुलीको ट्रान्स्फर्मरबाट निस्किएको झिल्कोबाट डढेलो सुरु भएको बताइन्छ।</p><p>तीव्र गतिमा चलेको हावाका कारण आगो छिट्टै पहाडी भेग र नजिकै रहेका केही सहरमा फैलिएको अधिकारीहरू बताउँछन्।</p><p>दक्षिण कोरियाका विभिन्न स्थानबाट आठ सयवटाभन्दा बढी दमकल डढेलो नियन्त्रणमा खटेका छन्।</p><p>सो प्रान्तमा सयौँ भवनहरू जलेर नष्ट भएका छन्।</p><p><strong>यो पनि पढ्नुहोस्</strong></p><p>आपत्कालीन बैठक बोलाएर दक्षिण कोरियाका राष्ट्रपति मून जे-इनले अधिकारीहरूलाई उपलब्ध स्रोत र साधन प्रयोग गरी आगो नियन्त्रण गर्न निर्देशन दिएका थिए।</p><p>झन्डै १६ हजार पाँच सय सैनिक, ३२ वटा सैन्य हेलिकप्टर, २६ वटा सैन्य दमकल परिचालन गरिएको रक्षा मन्त्रालयले जनाएको छ।</p><p>सक्चो क्षेत्रमा फैलिएको आगो नियन्त्रणमा आएको सरकारले बताएको छ। क्याङ्नङमा भने आधा आगो बाँकी रहेको बताइन्छ।</p><p>दक्षिण कोरियामा सन् २००७ मा पनि ठूलो आगो फैलिएको थियो। </p><p>त्यति बेला एउटा पानीजहाजबाट हजारौँ लिटर कच्चा तेल पश्चिमी तटनजिकै समुद्रमा चुहिँदा आगो फैलिएको थियो।</p>"
